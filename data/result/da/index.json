[
  {
    "domain": "A",
    "title": "Imødekommenhed",
    "shortDescription": "Imødekommenhed afspejler individuelle forskelle i interessen for samarbejde og social harmoni. Imødekommende individer sætter pris på at komme godt ud af det med andre mennesker.",
    "description": "De er derfor hensynsfulde, venlige,\ngenerøse, hjælpsomme og villige til at gå på kompromis med andre. \nImødekommende mennesker har også et optimistisk syn på menneskets\nnatur. De tror på, at andre mennesker i bund og grund er ærlige, \nanstændige og pålidelige. <br /><br />\nUimødekommende individer sætter deres egeninteresse højere end hensynet \ntil at komme overens med andre.  De bekymrer sig generelt ikke om andres \nvelvære, og de er derfor utilbøjelige til at være fleksible af hensyn til \nandre mennesker. Undertiden får deres mistro over for andres motiver dem \ntil at blive mistænksomme, uvenlige og usamarbejdsvillige.\n<br /><br />\nImødekommenhed er åbenlyst en fordel i forhold til at opnå og bevare\npopularitet. Imødekommende mennesker er mere vellidte end uimødekommende\nmennesker. På den anden side er imødekommenhed ikke en styrke i situationer,\nhvor der er behov for at træffe hårde eller fuldstændigt objektive beslutninger. Uimødekommende\nmennesker kan blive fremragende videnskabsmænd, kritikere eller soldater.",
    "results": [
      {
        "score": "low",
        "text": "\"Din score på Imødekommenhed er lav, hvilket indikerer en mindre interesse\nfor andres behov end for dine egne. Andre mennesker ser dig som hård,\nkritisk og kompromisløs.\"\n"
      },
      {
        "score": "neutral",
        "text": "Din Imødekommenhed er gennemsnitlig, hvilket indikerer en vis interesse\nfor andres behov men generelt en modvilje mod at ofre\ndig for andre."
      },
      {
        "score": "high",
        "text": "Dit høje niveau af Imødekommenhed indikerer en stærk interesse for\nandres behov og velvære. Du er rar, sympatisk og\nsamarbejdsvillig."
      }
    ],
    "facets": [
      {
        "facet": 1,
        "title": "Tillid",
        "text": "En person med høj tillid antager, at de fleste mennesker\ner rimelige, ærlige og har gode intentioner. Personer med lav tillid\nser andre som egoistiske, uærlige og potentielt farlige."
      },
      {
        "facet": 2,
        "title": "Moralitet",
        "text": "Dem, der scorer højt på denne skala, ser ikke behov for \nforegivender eller manipulation i deres interaktion med andre og er derfor\nligefremme, ærlige og oprigtige. Dem, der scorer lavt, mener, at der er behov for en vis\ngrad af bedrag i sociale relationer. Andre mennesker\nfinder det forholdsvis nemt at forholde sig til de ligefremme\nindivider, der scorer højt på denne skala. De finder det generelt vanskeligere\nat forholde sig til de mindre ligefremme personer, der scorer lavt på denne skala. Det\nskal bemærkes, at mennesker, der scorer lavt, ikke er uden principper\neller moral; de er blot mere på vagt og mindre villige til åbent\nat afsløre hele sandheden."
      },
      {
        "facet": 3,
        "title": "Altruisme",
        "text": "Altruistiske mennesker ser en selvstændig \nværdi i at hjælpe andre. De er derfor generelt villige til\nhjælpe folk i nød. Altruistiske mennesker oplever det at\ngøre ting for andre som en form for selvrealisering\nsnarere end som selvopofrelse. Dem, der scorer lavt på denne skala, er ikke \nudpræget glade for at hjælpe mennesker i nød. Anmodninger om hjælp føles mere \nsom et krav, end som en mulighed for selvrealisering."
      },
      {
        "facet": 4,
        "title": "Samarbejde",
        "text": "Individer, der scorer højt på denne skala, kan ikke\nlide konfrontationer. De er villige til at gå på kompromis eller\nundertrykke deres egne behov for at komme godt ud af det med andre. Dem,\nder scorer lavt på denne skala, er mere tilbøjelige til at presse andre for\nat få deres vilje."
      },
      {
        "facet": 5,
        "title": "Beskedenhed",
        "text": "Dem, der scorer højt på denne skala, kan ikke lide at fremstille\nsig selv som bedre end andre mennesker. I nogle tilfælde kan denne tilgang\nskyldes lav selvtillid eller lavt selvværd. Ikke desto mindre,\ner der nogle mennesker med høj selvtillid, som betragter ubeskedenhed som upassende. Dem,\nsom er villige til at fremstille sig selv som overlegne, har en tendens til\ntil at blive opfattet som ubehageligt arrogante af andre mennesker."
      },
      {
        "facet": 6,
        "title": "Sympati",
        "text": "Personer, der scorer højt på denne skala, er\nkærlige og medfølende. De føler andres smerte tydeligt\nog får nemt medlidenhed med folk. Dem, der scorer lavt, påvirkes ikke\nnoget videre af menneskelig lidelse. De sætter en ære i\nat træffe objektive valg baseret på fornuft. De bekymrer sig mere om\nsandhed og upartisk retfærdighed end om barmhjertighed."
      }
    ]
  },
  {
    "domain": "E",
    "title": "Udadvendthed",
    "shortDescription": "Udadvendthed er kendetegnet ved en udtalt optagethed af den ydre verden.",
    "description": "Udadvendte mennesker nyder at være sammen med andre, har masser af energi, og\noplever ofte positive følelser. De har en tendens til at være entusiastiske,\nhandlingsorienterede individer, som er tilbøjelige til at sige \"Ja!\" eller \"Lad os\nkomme af sted!\", når der er udsigt til lidt spænding. I grupper kan de lide at tale,\nfremhæve og gøre opmærksomme på sig selv.\n<br /><br />\nIndadvendte mennesker har ikke sammme kådhed, energi og aktivitetsniveau som\nudadvendte. De har en tendens til at være stille, lavmælte, velovervejede og\nafkoblede fra den sociale verden. Deres manglende interesse for socialt engagement\nskal ikke ses som udtryk for generthed eller depression; \nindadvendte har simpelthen ikke samme behov for stimulering som udadvendte\nog foretrækker at være alene. <br /><br />Den indadvendtes selvstændighed \nog tilbageholdenhed forveksles nogle gange fejlagtigt med uvenlighed eller arrogance. \nI praksis vil en indadvendt person, som scorer højt på imødekommenhed, ikke \nopsøge andres selskab, men vil være ganske behagelig, hvis andre henvender sig.",
    "results": [
      {
        "score": "low",
        "text": "Din score på Udadvendthed er lav, hvilket indikerer, at du er\nindadvendt, reserveret og stille. Du sætter pris på alenetid og på at dyrke aktiviteter\nfor dig selv. Din sociale omgang vil typisk begrænse sig til nogle få, nære venner."
      },
      {
        "score": "neutral",
        "text": "Din score på Udadvendthed er gennemsnitlig, hvilket indikerer, at du \nhverken er en afdæmpet enspænder eller et jovialt sludrechatol. Du kan godt lide at tilbringe tid\nmed andre men også at have tid for dig selv."
      },
      {
        "score": "high",
        "text": "Din score på Udadvendthed er høj, hvilket indikerer, at du er\nsocial, udadvendt, energisk og livlig. Du foretrækker at være i selskab\nmed andre mennesker det meste af tiden."
      }
    ],
    "facets": [
      {
        "facet": 1,
        "title": "Venlighed",
        "text": "Venlige mennesker kan godt lide andre mennesker\nog viser åbent deres positive følelser overfor andre. De har nemt ved at \nfå venner, og det er nemt for dem at danne tætte, intime\nforhold. Dem, der scorer lavt på Venlighed, er ikke nødvendigvis kolde\nog afvisende, men de rækker ikke ud til andre og opfattes som\nsom fjerne og reserverede."
      },
      {
        "facet": 2,
        "title": "Selskabelighed",
        "text": "Selskabelige mennesker finder andres selskab\nbehageligt stimulerende og givende. De nyder at være blandt\nmange mennesker. Dem, der scorer lavt, har en tendens til at blive overvældet af,\nog undgår derfor aktivt, større menneskemængder. De har ikke nødvendigvis noget imod\nat være sammen med andre en gang imellem, men deres behov for privatliv og\ntid for sig selv er større end hos individer, som scorer\nhøjt på denne skala."
      },
      {
        "facet": 3,
        "title": "Selvhævdelse",
        "text": "Dem, der scorer højt på Selvhævdelse, kan godt lide at sige\n deres mening, tage styringen og guide andres aktiviteter. De har en tendens til\n at have lederrollen i en gruppe. Dem, der scorer lavt, siger ikke meget og lader\n andre styre aktiviteterne i en gruppe."
      },
      {
        "facet": 4,
        "title": "Aktivitetsniveau",
        "text": "Aktive individer lever tempofyldte og\ntravle liv. De bevæger sig omkring hurtigt og energisk og\ntager del i mange aktiviteter. Personer, som scorer lavt på denne\nskala, lever et mere stille og roligt liv i et afslappet tempo."
      },
      {
        "facet": 5,
        "title": "Spændingssøgende",
        "text": "Dem, der scorer højt på denne skala, kommer nemt\ntil at kede sig, hvis de ikke får en masse ekstern stimulation. De elsker alle lysene\nog livet i byen. De er tilbøjelige til at tage chancer og søge\nspænding. Dem, der scorer lavt, overvældes af larmen og påstyret og er\naverse overfor spænding."
      },
      {
        "facet": 6,
        "title": "Munterhed",
        "text": "Denne skala måler positivt humør og\nfølelser, ikke negative følelser (som er en del af\nNeuroticisme-domænet). Personer, der scorer højt på denne skala, oplever \ntypisk forskellige positive følelser, inklusive glæde,\nentusiasme, optimisme og lykke. Dem, der scorer lavt, er ikke nær så tilbøjelige til at have\nsådanne energiske, glade følelser."
      }
    ]
  },
  {
    "domain": "N",
    "title": "Neuroticisme",
    "shortDescription": "Neuroticisme referer til tendensen til at opleve negative følelser.",
    "description": "Freud brugte oprindeligt betegnelsen neurose til at beskrive en\ntilstand kendetegnet ved mental og følelsesmæssig lidelse og en\nmanglende evne til at håndtere de krav, som livet almindeligvis stiller. Han\nantydede, at alle udviser en eller anden form for tegn på neurose, men at vi\ner forskellige, hvad angår graden af lidelse og de specifikke symptomer\nherpå. I dag referer neuroticisme til tendensen til at have\nnegative følelser. <br /><br />Dem, der scorer højt på neuroticisme,\nkan være meget udsat for en bestemt negativ følelse som angst,\nvrede eller depression, men vil sandsynligvis opleve flere af disse\nfølelser. <br /><br />Mennesker, som scorer højt på neuroticisme, er følelsesmæssigt reaktive. De\nreagerer følelsesmæssigt på begivenheder, som normalt ikke påvirker andre mennesker, og \nderes reaktioner har det med at være mere intense end normalt. De er mere tilbøjelige \ntil at opleve almindelige situationer som truende, og mindre\nudfordringer som håbløst vanskelige. <br /><br />Deres negative følelsesmæssige\nreaktioner har det med at vare ved i usædvanligt lang tid, hvilket \nresulterer i, at de ofte er i dårligt humør. Disse problemer med følelsesmæssig\nregulering kan formindske neurotikerens evne til at tænke klart, træffe\nbeslutninger og håndtere stress på en effektiv måde.",
    "results": [
      {
        "score": "low",
        "text": "Din score på Neuroticisme er lav, hvilket indikerer, at du er\nmeget rolig, fattet og ligevægtig. Du reagerer ikke med\nintense følelsesmæssige udbrud, selv ikke i situationer, som de \nfleste andre ville betragte som stressende."
      },
      {
        "score": "neutral",
        "text": "Din score på Neuroticisme er gennemsnitlig, hvilket indikerer, at\ndine følesesmæssige reaktioner er typisk for befolkningen som helhed.\nStressende og frustrerende situationer påvirker dig i nogen grad,\nmen du er generelt i stand til at sætte dig ud over disse følelser og håndtere\nsituationen."
      },
      {
        "score": "high",
        "text": "Din score på Neuroticisme er høj, hvilket indikerer, at du let bliver\npåvirket, selv i situationer som de fleste ser som en normal del af\nlivet. Andre mennesker opfatter dig som sensitiv og emotionel."
      }
    ],
    "facets": [
      {
        "facet": 1,
        "title": "Angst",
        "text": "Hjernens \"kæmp-eller-flygt\"-system bliver hos angste mennesker\naktiveret for nemt og for ofte. Derfor har mennesker, som scorer\nhøjt på angst, det ofte med at føle, at der sker noget farligt.\nMåske er de bange for bestemte situationer, eller også er de generelt frygtsomme.\nDe er anspændte og nervøse. Personer, som scorer lavt på angst, er normalt\nrolige og frygtløse."
      },
      {
        "facet": 2,
        "title": "Vrede",
        "text": "Personer, som scorer højt på Vrede, bliver rasende,\nnår tingene ikke går, som de ønsker det. De er meget optagede af at blive \nordentligt behandlet, og de føler vrede og bitterhed, hvis de føler, de bliver snydt.\nDenne skala måler tendensen til at føle vrede; hvorvidt\npersonen også udtrykker irritation eller fjendtlighed, afhænger af personens\nBehagelighedsniveau. Dem der scorer lavt, bliver sjældent vrede."
      },
      {
        "facet": 3,
        "title": "Depression",
        "text": "Denne skala måler tendensen til at føle sig trist, bedrøvet\nog modløs. Dem, der scorer højt, mangler energi og har svært ved selv at i\nværksætte aktiviteter. Dem, der scorer lavt, har en tendens til ikke at få \nsådanne depressive følelser."
      },
      {
        "facet": 4,
        "title": "Selvbevidsthed",
        "text": "Selvbevidste individer er følsomme\nover for, hvad andre mennesker tænker om dem. Deres bekymring for at blive afvist eller\nforhånet får dem til at føle sig generte og dårligt tilpas sammen med andre. De\nføler sig nemt pinligt berørt og bliver ofte flove. Deres frygt for at andre\nvil kritisere dem eller drille dem er overdreven og urealistisk, men deres\nakavethed og ubehag kan gøre denne frygt til en selvopfyldende\nprofeti. I modsætning hertil, lider dem, der scorer lavt, ikke af denne fejlagtige\nopfattelse af, at alle ser på dem og dømmer dem. De bliver ikke\nnervøse i sociale sammenhænge."
      },
      {
        "facet": 5,
        "title": "Umådeholdenhed",
        "text": "Umådeholdne individer føler stærke tilbøjeligheder og\nlyster, som de har svært ved at undertrykke. De har det med at være\nmeget fokuserede på kortsigtet nydelse og belønning, snarere end på\nde langsigtede konsekvenser. Dem, der scorer lavt, oplever ikke stærke, uimodståelige\nlyster og bliver derfor heller ikke fristet til umådeholden nydelse."
      },
      {
        "facet": 6,
        "title": "Sårbarhed",
        "text": "Dem, der scorer højt på Sårbarhed, oplever\npanik, forvirring og hjælpeløshed, når de er stressede eller under pres.\nDem, der scorer lavt, er mere fattede, selvsikre og klarttænkende, når de\nbliver presset."
      }
    ]
  },
  {
    "domain": "C",
    "title": "Påpasselighed",
    "shortDescription": "Påpasselighed handler om den måde, hvorpå vi kontrollerer, regulerer og styrer vores impulser.",
    "description": "Impulser er ikke i sig selv dårlige;\ni nogle tilfælde kan tidspres kræve en hurtig beslutning, og en\nimpulsiv reaktion baseret på første indskydelse kan være fornuftig. \nOg når man ikke er på arbejde, og det hele ikke er så alvorligt, \nkan det være sjovt at agere spontant og impulsivt. Impulsive individer \nkan af andre bliver opfattet som farverige, sjove at være sammen med og småskøre.\n<br /><br />\nMen impulsive handlinger kan også give problemer. Nogle impulser er asociale. \nUkontrollerede asociale handlinger kan ikke bare være til skade for andre \nmennesker, men kan også føre til gengældelse eller straf mod den, der begår \ndisse handlinger. Et andet problem med impulsive handlinger er, at de ofte \ngiver umiddelbare gevinster men har uønskede konsekvenser på længere sigt. \nEksempelvis kan overdreven socialisering føre til, at man bliver fyret fra sin job,\nfornærmer man en anden, kan det ødelægge et\nvigtigt forhold, og brugen af nydelsesmidler kan i sidste ende\nødelægge ens helbred.\n<br /><br />\nImpulsiv adfærd mindsker, selv når den ikke er alvorligt destruktiv,\ni væsentlig grad en persons effektivitet. Når man handler impulsivt,\nhar man ikke tid til at overveje alternative handlinger, som i nogle\ntilfælde kan være mere hensigtsmæssige end det impulsive valg. \nImpulsivitet kan også skabe distraktioner i projekter, som kræver \nplanlagte sekvenser af trin eller faser. Et impulsivt menneskes bedrifter er\nderfor små, spredte og usammenhængende.\n<br /><br />\nEt af kendetegnene på intelligens, og noget af det som potentielt adskiller\nmennesket fra tidligere livsformer, er evnen til at tænke over fremtidige\nkonsekvenser, før man handler på en indskydelse. Intelligent aktivitet\ninkluderer det at overveje sine langsigtede mål, at organisere og planlægge\nvejen frem til disse mål, og at fortsætte med at prøve at realisere disse\nmål på trods pludselige indskydelser i modsat retning. Idéen om at intelligens\ninvolverer evnen til at kontrollere sine impulser er godt indfanget af begrebet \nfornuftighed, en alternativ overskrift for Påpasselighed. Fornuftig betyder \nbåde vis og forsigtig.\n<br /><br/>\nPersoner, der scorer højt på\nskalaen for Påpasselighed, opfattes af andre faktisk som intelligente.\nFordelene ved høj påpasselighed er tydelige. Påpasselige\nindivider undgår problemer og opnår en høj grad af succes gennem\nmålbevidst planlægning og vedholdenhed. De opfattes også positivt af \nandre som intelligente og pålidelige. På den negative\nside kan de være rendyrkede perfektionister og arbejdsnarkomaner.\nDerudover kan ekstremt påpasselige mennesker blive opfattet \nsom tørre og kedelige.\n<br /><br />\nUpåpasselige mennesker kan blive kritiseret for\nderes upålidelighed, mangel på ambitioner og manglende evne til \nat holde sig inden for rammerne, men de kan få mange kortvarige fornøjelser,\nog de vil aldrig blive betragtet som kedelige.",
    "results": [
      {
        "score": "low",
        "text": "Din score på Påpasselighed er lav, hvilket indikerer, at du kan lide at leve\ni øjeblikket og gøre hvad der føles godt her og nu. Dit arbejde har en tendens til at være\nsjusket og uorganiseret."
      },
      {
        "score": "neutral",
        "text": "Din score på Påpasselighed er gennemsnitlig. Det betyder, at du er\nrimelig pålidelig, organiseret og selvkontrolleret."
      },
      {
        "score": "high",
        "text": "Din score på Påpasselighed er høj. Det betyder, at du sætter klare\nmål og forfølger dem  beslutsomt. Andre mennesker ser dig som\npålidelig og hårdtarbejdende."
      }
    ],
    "facets": [
      {
        "facet": 1,
        "title": "Selvsikkerhed",
        "text": "Selvsikkerhed beskriver tilliden til ens egne\nevner til at udrette ting. Dem, der scorer højt, mener selv, at de har den nødvendige intelligens\n(snusfornuft), drive og selvkontrol til at opnå succes.\nDem, der scorer lavt, synes ikke, de er effektive, og føler måske, at \nde ikke har kontrol over deres eget liv."
      },
      {
        "facet": 2,
        "title": "Ordentlighed",
        "text": "Personer, som scorer højt på ordentlighed, er\nvelorganiserede. De kan godt lide at leve efter rutiner og tidsplaner. De\nskriver lister og laver planer. Dem, der scorer lavt, har en tendens til at være uorganiserede\nog flyvske."
      },
      {
        "facet": 3,
        "title": "Pligtopfyldenhed",
        "text": "Denne skala afspejler graden af en persons \npligtfølelse. Dem, der scorer højt på denne skala, føler en stærk\nmoralsk forpligtelse. Dem, der scorer lavt, opfatter kontrakter, regler og\nlove som unødigt begrænsende. De opfattes ofte som upålidelige\neller endda uansvarlige."
      },
      {
        "facet": 4,
        "title": "Stræbsomhed",
        "text": "Individer, der scorer højt på denne skala,\nstræber efter at opnå det bedste. Deres drive til at blive anerkendt som\nsuccesrige, holder dem på sporet frem mod deres ambitiøse mål. De har ofte\nen stærk retningssans i livet, men nogle af dem, der scorer meget højt\nkan være for ensporerede og besat af deres arbejde. Dem, der scorer lavt, stiller sig tilfredse\nmed at klare sig igennem livet med en minimal arbejdsindsats, og opfattes\nofte af andre som dovne."
      },
      {
        "facet": 5,
        "title": "Selvdisciplin",
        "text": "Selvdisciplin - hvad mange omtaler som\nviljestyrke - henviser til evnen til vedholdende at arbejde med svære eller \nubehagelige opgaver, indtil de er gennemført. Mennesker, der har høj selvdisciplin,\ner i stand til at overvinde modviljen mod at påbegynde opgaver og blive på sporet,\nuanset forstyrrelser. Dem med lav selvdisciplin udsætter opgaverne og har en dårlig evne til at\nkæmpe igennem, og de er ofte ikke i stand til at gennemføre opgaver - selv ikke\nopgaver, som de faktisk gerne vil gennemføre."
      },
      {
        "facet": 6,
        "title": "Forsigtighed",
        "text": "Forsigtighed beskriver tilbøjeligheden til at\ntænke tingene igennem, før man handler. Dem, der scorer højt på Forsigtighedskalaen,\ntager sig god tid, når de træffer beslutninger. Dem, der scorer lavt, siger eller gør\nofte det første, der falder dem ind, uden at overveje alternativerne\neller de sandsynlige konsekvenser af disse alternativer."
      }
    ]
  },
  {
    "domain": "O",
    "title": "Åbenhed for nyt",
    "shortDescription": "Åbenhed for nyt beskriver en kognitiv dimension, som adskiller opfindsomme og kreative mennesker fra mennesker, der er mere traditionsbundne og nede-på-jorden.",
    "description": "Åbne mennesker er intellektuelt nysgerrige,\nværdsætter kunst og er sensitive over for skønhed. De har det med at være\nmere opmærksomme på deres følelser, sammenlignet med mere lukkede mennesker. \nDe har en tendens til at tænke og handle på mere individualistiske og nonkonforme \nmåder. Intellektuelle scorer typisk højt på Åbenhed for nyt;\nderfor bliver denne faktor også sommetider omtalt som Kultur eller\nIntellekt. <br /><br />Intellekt bør dog nok forstås som et aspekt ved Åbenhed\nfor nyt. Ens score i forhold til Åbenhed for nyt er kun i begrænset omfang\nrelateret til længden på en persons uddannelse og score på en almindelig intelligenstest.\n<br /><br />\nEt andet kendetegn ved den åbne kognitive stil er evnen til at tænke\ni symboler og abstraktioner adskilt fra konkrete erfaringer. Afhængigt af\ndet enkelte individs konkrete intellektuelle evner, kan den symbolske kognition\ntage form af matematisk, logisk eller geometrisk tænkning, kunstnerisk eller\nmetaforisk brug af sprog, musikalsk komposition og optræden, eller af en af\nde mange former for visuel kunst og scenekunst.\n<br /><br />\nPersoner, der scorer lavt på åbenhed for nyt, har en tendens til at have snævre og almindeligt \nudbredte interesser. De foretrækker det simple, ligefremme og tydelige frem for det\nkomplekse, tvetydige og subtile. De ser måske med en vis skepsis på kunst og videnskab,\nog opfatter sådanne aktiviteter som svært tilgængelige og uden praktisk anvendelse.\nLukkede mennesker foretrækker det kendte frem for det nye; de er konservative\nog afvisende over for forandringer.\n<br /><br />\nÅbenhed præsenteres ofte som sundere eller mere modent af psykologer, som \nofte selv er åbne for nyt. Men de åbne og lukkede måder at\ntænke på kan begge vise sig nyttige i forskellige miljøer. Den åbne persons\nintellektuelle stil kan være en fordel for en professor, men forskning viser\nat lukket tænkning kan føre til større effektivt på jobbet inden for politiet,\nsalg og en række servicefag.",
    "results": [
      {
        "score": "low",
        "text": "Din score på Åbenhed for nyt er lav, hvilket indikerer, at du foretrækker\nat tænke i ligefremme og simple termer. Andre beskriver dig som nede-på-jorden, praktisk anlagt\nog konservativ."
      },
      {
        "score": "neutral",
        "text": "Din score på Åbenhed for nyt er gennemsnitlig, hvilket indikerer, at du godt\nkan lide det traditionelle, men at du også er klar til at prøve nye ting. Din tænkning er hverken\nsimpel eller kompleks. I andres øjne fremstår du som veluddannet,\nmen ikke som intellektuel."
      },
      {
        "score": "high",
        "text": "Din score på Åbenhed for nyt er høj, hvilket indikerer, at du godt kan lide nye ting,\nvariation og forandring. Du er nysgerrig, fantasifuld og kreativ."
      }
    ],
    "facets": [
      {
        "facet": 1,
        "title": "Fantasi",
        "text": "For fantasifulde mennesker fremstår den virkelige verden\nofte for kedelig og almindelig. Dem, der scorer højt på denne skala, bruger fantasien til at \nskabe en mere farverig og interessant verden. Dem, der scorer lavt på denne \nskala, interesserer sig mere for fakta end for fantasi."
      },
      {
        "facet": 2,
        "title": "Interesse for kunst",
        "text": "Dem, der scorer højt på denne skala, elsker skønhed, både i\nkunsten og i naturen. De bliver nemt involverede i og optagede af både kunstneriske\nog naturlige begivenheder. De er ikke nødvendigvis talentfulde eller skolede inden for\nkunstens verden, selv om mange er det. De definerende træk på denne skala er\nen interesse i og værdsættelse af naturlig og\nkunstig skønhed. Dem, deres scorer lavt, mangler en æstetisk sans og interesse for\nkunst."
      },
      {
        "facet": 3,
        "title": "Følelsesmæssighed",
        "text": "Personer, som scorer højt på Følelsesmæssighed, har godt adgang til\nog er i kontakt med deres følelser. Dem, der scorer lavt, er mindre opmærksomme på\nderes følelser og viser dem typisk ikke."
      },
      {
        "facet": 4,
        "title": "Eventyrlyst",
        "text": "Dem, der scorer højt på eventyrlyst, prøver\ngerne nye ting, rejser til fremmede lande og oplever forskellige\nting. De synes, rutiner og kendte omgivelser er kedelige, og de tager gerne\nhjem en anden vej end de plejer, bare fordi det er anderledes. Dem, der scorer lavt, er tilbøjelige til\nat trives dårligt med forandring, og de foretrækker kendte rutiner."
      },
      {
        "facet": 5,
        "title": "Intellekt",
        "text": "Intellekt og interesse for kunst er de to \nvigtigste faktorer i forhold til åbenhed for nyt. Dem, der scorer højt på\nIntellekt, elsker at lege med nye tanker og idéer. De er åbne overfor nye og usædvanlige\nidéer og kan godt lide at diskutere intellektuelle emner. De kan godt lide gåder  \nog hjernevridere. Dem, der scorer lavt på Intellekt, foretrækker at forholde sig til\nmennesker eller ting, snarere end idéer. De opfatter intellektuelle øvelser som\nspild af tid. Intellekt er ikke det samme som intelligens.\nIntellekt er en intellektuel stil, ikke en intellektuel evne, selv om\ndem, der scorer højt på Intellekt, ligger lidt højere på standardiserede \nintelligenstests end individer med lavt intellekt ."
      },
      {
        "facet": 6,
        "title": "Liberalisme",
        "text": "Psykologisk liberalisme er udtryk for en parathed til at \nudfordre autoriteter, konventioner og traditionelle værdier. I dens mest\nekstreme form kan psykologisk liberalisme endda udtrykke sig gennem\ndirekte fjendtlighed over for regler, sympati med lovbrydere og en kærlighed for usikkerhed,\nkaos og uorden. Psykologisk konservative foretrækker den sikkerhed og \nstabilitet, som traditioner kan give. Psykologisk liberalisme og\nkonservatisme er ikke det samme som politisk tilhørsforhold, men det\nkan være med til at skubbe nogle i retning af bestemte partier."
      }
    ]
  }
]